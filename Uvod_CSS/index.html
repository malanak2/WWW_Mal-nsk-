<!DOCTYPE html>
<html lang='cs'>

<head>
  <title>Namazanou stranou dolu</title>
  <meta charset='utf-8' />
  <link rel="stylesheet" href="style.css">
</head>

<body>
  <h1>Namazanou stranou dolu</h1>

  <h2>Obsah</h2>

  <ul>
    <li><a href='#uvod'>Úvod</a></li>
    <li><a href='#popisPadu'>Popis pádu „krajíce“</a></li>
    <li><a href='#experiment'>Experiment a videoměření</a></li>
    <li><a href='#ukazka'>Ukázka výsledků</a></li>
  </ul>


  <h2 id='uvod'>Úvod</h2>

  <p>Fakt, že chleba padá na zem vždy namazanou stranou, je dobře znám, tak dobře, že zdomácněl i v jazyce jako úsloví.
    Je tomu tak ale opravdu jen kvůli zákonu schválnosti, nebo můžeme chování padajícího chleba vysvětlit i za pomoci
    fyzikálních zákonů? Řešení problému bylo předneseno na konferenci GIREP 2006 a bylo publikováno ve sborníku
    konference.</p>

  <p>Problém padajícího chleba byl studován již několikrát, první výpočty najdeme v Matthewsově publikaci <a
      href='http://iopscience.iop.org/article/10.1088/0143-0807/16/4/005/meta'>[1]</a>, později je zpřesnil Bacon a kol.
    <a href='http://scitation.aip.org/content/aapt/journal/ajp/69/1/10.1119/1.1289213'>[2]</a>. Bacon také použil
    analýzu videa k určení úhlové rychlosti.
  </p>

  <p>My můžeme tento matematický popis ověřit jako numerický model a také jako videoexperiment způsobem, který je
    přístupný studentům na úrovni základního kurzu vysokoškolské fyziky, případně i na úrovni fyzikálního semináře. Jako
    pomůcku s lépe definovanými rozměry, než má krajíc chleba, použijeme dřevěnou destičku délky 20 cm a necháme ji s
    malým přesahem padat přes hranu stolu. Přesah volíme tak malý, aby destička skutečně jen „tak-tak“ přepadla. Pak
    můžeme zkoumat, jak výsledek experimentu ovlivňují změny parametrů systému, konkrétně:</p>

  <ul>
    <li>Tření mezi „krajícem“ — destičkou a stolem. Tření zvýšíme použitím smirkového papíru</li>
    <li>Moment setrvačnosti destičky <em>J</em>, či spíše gyroskopický poměr <em>J / m</em>. Moment setrvačnosti změníme
      přidáním závaží buď ke středu, nebo na kraje.</li>
    <li>Počáteční rychlost destičky v horizontálním směru.</li>
  </ul>


  <h2 id='popisPadu'>Popis pádu „krajíce“</h2>

  <p>Pohyb destičky před opuštěním stolu můžeme rozdělit na tři fáze</p>

  <ol class="kroky">
    <li>
      <p><strong>Rotace kolem hrany</strong><br />
        Nejprve se celá destička otáčí kolem hrany a to až do okamžiku, kdy je třecí síla mezi stolem a destičkou příliš
        slabá na to, aby ji udržela na místě.</p>
    </li>

    <li>
      <p><strong>Klouzání</strong><br />
        Ve druhé fázi destička klouže podél hrany, přičemž normálová složka tíhové síly přitlačující destičku ke stolu
        postupně klesá až klesne na nulu. Pak ztratí destička kontakt se stolem a začne volně padat.</p>
    </li>

    <li>
      <p><strong>Volný pád</strong><br />
        Při volném pádu se těžiště destičky pohybuje dolů rovnoměrně zrychleným pohybem a celá destička se rovnoměrně
        otáčí s konstantní úhlovou rychlostí a to tak dlouho, než dopadne na zem. Pro rozhodnutí, jak destička na zem
        dopadne, stačí určit úhel mezi ní a zemí v okamžiku, kdy se těžiště nachází ve výšce poloviny délky destičky nad
        zemí. Níže se již její poloha nemůže změnit z „namazanou stranou vzhůru“ na dolů nebo naopak.</p>
    </li>
  </ol>

  <p>Pro každou fázi pohybu platí vlastní pohybové rovnice a jednotlivé fáze můžeme také pozorovat ve videozáznamu.
    Odvození plných pohybových rovnic a jejich numerické řešení jsou popsány v plné verzi článku v příloze.</p>

  <p>Obrázek níže je výstupem numerického modelu. Zobrazuje časový vývoj polohy (vlevo), úhlové rychlosti (nahoře) a
    úhlu (dole). Pozice a body zobrazené zeleně odpovídají rotaci destičky, červené klouzání a modré volnému pádu.</p>


  <img src='img/chleba-famulus-graf.png' alt='Výstup z modelu v prostředí FAMULUS' />

  <h2 id='experiment'>Experiment a videoměření</h2>

  <p>Průběh klouzání a pádu krajíce chleba je příliš rychlý, než abychom jej mohli kvantitativně pozorovat bez
    záznamového zařízení — dataloggeru nebo ideálně videokamery. Natočíme tedy několikrát pád destičky přes hranu stolu
    a poté procesem videoanalýzy odečteme její pozici v každém snímku.</p>

  <img src='img/chleba-1-foto.jpg' alt='Rozfázovaný pád „krajíce chleba“ (1)' width="120" />
  <img src='img/chleba-2-foto.jpg' alt='Rozfázovaný pád „krajíce chleba“ (2)' width="120" />
  <img src='img/chleba-3-foto.jpg' alt='Rozfázovaný pád „krajíce chleba“ (3)' width="120" />
  <img src='img/chleba-4-foto.jpg' alt='Rozfázovaný pád „krajíce chleba“ (4)' width="120" />


  <p>Běžná videokamera snímá za sekundu 25 snímků, takže mezi dvěma snímky je časový odstup 40 ms. Pro zvýšení snímací
    frekvence na dvojnásobek můžeme použít metodu popsanou v předchozí kapitole.</p>

  <p>V každém snímku za pomoci programu pro videoanalýzu odečteme souřadnice tří vyznačených bodů (střed a dva krajní
    body) a načteme změřené souřadnice do tabulkového procesoru, kde provedeme analýzu dat. Pro každou pozici spočteme
    vzdálenost těžiště od osy otáčení (tedy hrany stolu), vzdálenost destičky od osy a úhlovou rychlost. Z vypočtených
    hodnot můžeme rozlišit tři fáze pohybu tak, jak byly rozděleny v sekci <a href='#popisPadu'>popis pádu</a>.</p>


  <img src='img/chleba-polohy-strobofoto.jpg' height="576" alt='chleba-polohy-strobofoto.jpg' />
  <img src='img/chleba-polohy-graf.png' height="576" alt='chleba-polohy-graf.png' />

  <p><em>Sada dat z videoměření. Vlevo stroboskopická fotografie sestavená z videoklipu za pomocí programu VideoStrobe,
      vpravo graf, ve kterém každá trojice bodů reprezentuje polohu destičky na jednom snímku. Graf je škálován v
      metrech.</em></p>

  <ol>
    <li>Ve fázi rotace se výrazně nemění vzdálenost těžiště a osy otáčení</li>
    <li>Ve fázi klouzání sice narůstá vzdálenost těžiště od osy otáčení, ale destička je stále s osou v kontaktu. To
      rozpoznáme tak, že vzdálenost destičky (reprezentované jako přímka) od osy je konstantní.</li>
    <li>Ve fázi volného pádu klesá těžiště s konstantním zrychlením <em>g</em> a úhlová rychlost se nemění.</li>
  </ol>


  <h2 id='ukazka'>Ukázka výsledků</h2>

  <table>
    <thead>
      <tr>
        <td></td>
        <th colspan='2'><em>ω</em> [1/s]</th>
        <th colspan='2'><em>φ</em>-dopad [°]</th>
      </tr>
      <tr>
        <td></td>
        <td>exp.</td>
        <td>sim.</td>
        <td>exp.</td>
        <td>sim.</td>
      </tr>
    </thead>
    <tbody>
      <tr>
        <td>samotná destička</td>
        <td>5,3</td>
        <td>5,2</td>
        <td>140</td>
        <td>135</td>
      </tr>
      <tr>
        <td>vysoké tření</td>
        <td>4,1</td>
        <td>4,7</td>
        <td>140</td>
        <td>153</td>
      </tr>
      <tr>
        <td>malé <em>J</em></td>
        <td>7,2</td>
        <td>7,5</td>
        <td>189</td>
        <td>195</td>
      </tr>
      <tr>
        <td>velké <em>J</em></td>
        <td>4,2</td>
        <td>4,2</td>
        <td>110</td>
        <td>114</td>
      </tr>
    </tbody>
  </table>

  <p><em class="popisek">Tabulka: Typické finální hodnoty ω a φ pro ruzné parametry experimentu</em></p>

</body>

</html>